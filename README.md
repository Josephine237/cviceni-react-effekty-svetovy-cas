Cvičení 1 - Světový čas

V tomto cvičení si procvičíš useEffect pro spouštění funkce při první vykreslení komponenty a také použití API pro zjištění aktuálního času.
Pražský čas

    Založte si novou React aplikaci podle klasického postupu pomocí create-czechitas-app.

    Vytvoř komponentu WorldTime a umísti ji do App. Uvnitř komponenty vytvoř jednoduchý efekt, který se spustí pouze pří prvním zobrazení komponenty. Uvnitř tohoto efektu zavolej funkci alert, která zobrazí vyskakovcí okno s nějakou zprávou. Funkci alert hned vzápětí zase odstraníme, ale zkus si aplikaci spustit, abys viděla, zda efekt správně funguje a zpráva se objeví.

    Přidej do komponenty stav datetime, jehož výchozí hodnota bude prázdný řetězec. V efektu smaž volání funkce alert a místo toho ulož do stavu nějaký čas jako řetězec ve formátu '2020-11-13T22:46'

    Zobraz tento čas někde na stránce a vyzkoušej, že efekt správně nastaví hodnotu stavu při prvním zobrazení komponenty.

    Uprav efekt tak, aby pomocí volání fetch získal aktuální datum a čas pro časovou zónu Europe/Prague. Aktuální datum a čas získáš na API endpointu:

    https://worldtimeapi.org/api/timezone/Europe/Prague

    Ve vrácených datech bude položka datetime. Získanou hodnotu ulož do stavu a vyzkoušej, že aplikace funguje.

Výběr časové zóny

    Vlož do stránky formulář, ze kterého si uživatel může vybrat časovou zónu. Uvnitř formuláře použij následující select.

    <select>
    	<option value="America/New_York">New York</option>
    	<option value="Europe/London">Londýn</option>
    	<option value="Europe/Moscow">Moskva</option>
    	<option value="Europe/Prague">Praha</option>
    	<option value="Asia/Hong_Kong">Hong Kong</option>
    	<option value="Asia/Jerusalem">Jeruzalém</option>
    </select>

    Vytvoř stav timezone a funkci handleTimezoneChange, která propojí tento stav s hodnotou uvnitř prvku select (obousměrný data binding). Jako výchozí hodnotu pro tento stav timezone zvol Europe/Prague.

    Zařiď, aby se tvůj efekt volal při každé změně stavu timezone. Uvnitř efektu sestav URL pro dotaz na API tak, aby server poslal data pro uživatelem vybranou časovou zónu.

    Tvoje aplikace by měla fungovat tak, že když uživatel vybere z nabídky časovou zónu, na stránce se mu ukáže aktuální čas v této zóně.
